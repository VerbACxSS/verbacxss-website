<app-page-title title="Progetto"></app-page-title>

<section class="section" aria-describedby="description-title">
  <div class="section-content">
    <div class="container">
      <div class="row mb-4">
        <div class="col">
          <h2 class="h3 text-center mb-4" id="description-title">Descrizione</h2>
        </div>
      </div>

      <div class="row">
        <div class="col">
          <p class="text-justify">Il progetto sistematizza la relazione dei verbi analitici con i verbi sintetici, che non ha una adeguata trattazione nella lingua italiana. Inquadra tale tema in una prospettiva di interfaccia sintattico-lessicale e lo integra nell’ambito dei criteri della semplificazione e dell’accessibilità linguistica.</p>
          <p class="text-justify">Tale integrazione appare particolarmente significativa considerando che, nella discussione sulle nozioni di semplificazione o accessibilità linguistica, non si è tenuto conto dei diversi tipi verbali in termini di struttura interna e di analiticità. Laddove i criteri ‘lessicali’ sono stati valutati, l’attenzione è stata prestata alle sinonimie, anche in relazione all’appartenenza del lessico ai vari strati del vocabolario, ma non alle ricadute della struttura dei verbi sulla comprensione. Fa eccezione l’attenzione prestata alla complessità strutturale delle nominalizzazioni.</p>
          <p class="text-justify">Valutata la processabilità e la diversa semplicità/complessità psicolinguistica dei verbi di tipo analitico e sintetico, il progetto prevede di sviluppare un ATS (Automatic Text Simplification) che terrà conto degli indici di leggibilità e delle regole di semplificazione già noti in letteratura, integrati dagli indici di complessità della struttura verbale.</p>

          <p class="text-justify"> Pertanto, gli obiettivi che il progetto si propone si collocano almeno a tre livelli: </p>

          <ol class="text-justify" style="list-style: lower-alpha">
            <li>
              Linguistica teorica:
              <ol style="list-style: lower-roman">
                <li>definire e classificare diverse tipologie verbali secondo il parametro sintetico/analitico, verificandone la congruenza e la distanza rispetto al parametro semplice/complesso sul piano strutturale;</li>
                <li>descrivere la distribuzione dei diversi tipi verbali in diverse varietà dell’italiano attraverso uno studio corpus-based, anche considerando la dimensione diacronica, che può gettare luce sulla diversa frequenza d’uso in varietà diverse dell’italiano contemporaneo.</li>
              </ol>
            </li>
            <li>
              Linguistica applicata:
              <ol style="list-style: lower-roman">
                <li>inserire nelle parametrizzazioni sulla semplificazione già esistenti gli studi sui verbi da valutare a livello di comprensione mediante sperimentazioni psicolinguistiche per individuare i gradi di accessibilità relativi ai diversi tipi verbali studiati;</li>
                <li>costruire un corpus di italiano istituzionale (ItaIst) per avere una banca dati selezionata all’interno del progetto sulla cui base realizzare le sperimentazioni psicolinguistiche di comprensione e verificare le conclusioni delle speculazioni teoriche; tale corpus verrà anche utilizzato per il Natural Language Processing (NLP) del software ATS;</li>
              </ol>
            </li>
            <li>
              Output
              <ol style="list-style: lower-roman">
                <li>costruire un software (ATS) per semplificare testi che inglobi criteri noti e criteri relativi ai verbi analitici e sintetici;</li>
                <li>diffondere l’ATS in open source a enti pubblici, agenzie di comunicazione, in ambito glottodidattico e istituzionale.</li>
              </ol>
            </li>
          </ol>
        </div>

        <it-accordion title="Stato dell'arte">
          <p class="text-justify">Occuparsi di semplificazione implica innanzitutto un’idea di che cosa sia semplice e che cosa sia complesso nelle lingue e nella comprensione di testi. L’interesse crescente per il tema della complessità ha riguardato varie branche della linguistica, dalla tipologia alla ricerca sull’acquisizione del linguaggio, dallo studio delle varietà nate dal contatto alla sociolinguistica (Moretti 2018). In alcuni di questi ambiti si è discusso non tanto di complessità in termini di sistema (complessità assoluta, Dahl 2004), ma piuttosto di complessità relativa (al parlante, o all’ascoltatore, o all’apprendente, Kusters 2003). Dahl (2004) si riferisce alla difficoltà che un utente incontra nello svolgere un compito linguistico, che può essere misurata in termini di successo o fallimento.</p>
          <p class="text-justify">Il tema della semplificazione e accessibilità linguistica si fonda dunque sulla nozione di complessità relativa e valuta la possibilità di abbassare il livello di complessità di un testo a vantaggio dell’utente-target nel compito di lettura-comprensione.</p>
          <p class="text-justify">Nell’ambito della comunicazione, le istituzioni e le PA si sono poste più di altri il problema dell’accessibilità, anche perché vincolate da leggi, soprattutto in considerazione dell’attuale situazione di multilinguismo e multiculturalismo. Le istituzioni italiane hanno intrapreso il cammino della semplificazione, della chiarezza e dell’accessibilità linguistica per i testi legislativi e amministrativi da almeno un quarantennio (Piemontese 1996; Lubello 2014). Sono stati fatti molti sforzi per la produzione di testi facilitati per aumentare la comprensibilità nelle comunicazioni tra istituzioni e pubblico, attraverso la formulazione di indicazioni di carattere generale, quali ad esempio: selezionare solo informazioni necessarie, ordinarle in maniera logica, usare una sintassi regolare e lineare, adottare un lessico vicino a quello quotidiano, e pubblicare testi usando una grafica pulita e ordinata (tra gli altri Fioritto 1997; Cortelazzo e Pellegrino 2003; Franceschini e Gigli 2003; Raso 2005; Fioritto 2009; ITTIG 2011; Viale 2008; Vellutino 2018). In questo tipo di studi si è dato finora grande rilievo ad aspetti di natura morfosintattica (diatesi passiva, forme impersonali, uso di modi non finiti del verbo, frequenza di verbi desemantizzati, frequenza delle nominalizzazioni, ecc.) e lessicale (prevalenza di parole non appartenenti al vocabolario di base) (De Mauro 2000; Venturi 2012; Brunato 2014; Brunato e Venturi 2014; Mori 2018).</p>
          <p class="text-justify">Non è stato ancora esplorato a livello teorico l’impatto sull’accessibilità di fenomeni tipicamente collocati all’interfaccia lessico/sintassi, come le espressioni multiparola, né si è dedicato spazio alle forme finite del verbo.</p>
          <p class="text-justify">Questo tipo di studio è invece auspicabile perché la frequenza delle nominalizzazioni è strettamente legata alla loro collocazione all’interno di predicati analitici, a cui è anche riconducibile la frequenza di verbi desemantizzati. Parimenti, verbi di bassa frequenza o formati mediante processi non produttivi possono essere semplificati mediante il ricorso a predicati analitici. Il dibattito sui verbi complessi è oggi molto vivace nell’ambito della linguistica teorica, anche italiana, sia per quanto concerne i verbi analitici – supporto (Pompei e Mereu 2019) e sintagmatici (Cini 2008) – sia per quanto concerne la relazione tra verbi analitici e verbi sintetici (Iacobini e Masini 2006).</p>
          <p class="text-justify">Sulla base dei diversi tratti di complessità individuati sono stati definiti indici di leggibilità (Gulpease (Lucisano e Piemontese 1988) e Read-it (Dell'Orletta et al. 2011)) che permettono di quantificare il grado di accessibilità di un testo. L’analisi statistica della difficoltà di lettura di un testo è anche fornita da software come Dylan TextTools 2.19 e da tool come Corrige.it!, in grado di individuare le criticità e di produrre resoconti di leggibilità di un testo. Esiste, infine, un corpus parallelo di testi estratti dal web e semplificati automaticamente (PaCCSS-IT).</p>
          <p class="text-justify">Non sono disponibili tool automatici addestrati per semplificare testi complessi, come sono quelli prodotti dalle amministrazioni pubbliche. Non esistono neanche corpora di tali testi sulla base dei quali addestrare un tool di semplificazione automatica.</p>
          <p class="text-justify">Alle mancanze individuate intende rispondere questo progetto.</p>
        </it-accordion>

        <it-accordion title="Descrizione dettagliata del progetto: metodologie, obiettivi e risultati che il progetto si propone di raggiungere e il suo interesse per l’avanzamento della conoscenza, nonché i metodi di diffusione dei risultati raggiunti">
          <p class="text-justify">Il progetto prende le mosse dall’interazione tra studiosi che si sono occupati di fenomeni di interfaccia lessico/sintassi e studiosi che hanno lavorato sul tema della semplificazione linguistica e dalla constatazione che in quest’ultimo ambito di ricerca si è finora dato pochissimo rilievo alla complessità verbale. In varietà come l’italiano istituzionale, invece, la selezione del verbo può accrescere di molto il grado di complessità del testo, come è stato notato solo in maniera sporadica e comunque periferica, ad esempio in relazione alla struttura argomentale del verbo (Rovere 2005).</p>
          <p class="text-justify">L’obiettivo del progetto è dunque almeno duplice, sul piano della linguistica teorica e della linguistica applicata: (1) l’obiettivo teorico è quello di verificare in maniera sistematica il grado di complessità dei diversi pattern verbali, analitici e sintetici, utilizzati in italiano, con particolare riguardo all’italiano istituzionale, tenendo in conto anche l’asse diacronico; (2) l’obiettivo applicativo è la costruzione di un corpus di italiano istituzionale (ItaIst) da cui estrarre i types di verbi analitici e sintetici che caratterizzano la varietà e da semplificare (corpus parallelo), valutando la difficoltà di processazione dei testi fonte e dei testi riformulati mediante sperimentazione psicolinguistica. Adottando una prospettiva recente sui caratteri distintivi della varietà di lingua usata dalle istituzioni, per italiano istituzionale si intende la varietà usata nelle comunicazioni ufficiali delle istituzioni; essa si distingue in linguaggi istituzionali speciali e mediali. ItaIst sarà, in particolare, un corpus di italiano istituzionale mediale, ossia relativo alle attività di informazione e di comunicazione (Vellutino 2018). Tale corpus sarà poi utilizzato per il NLP dell’ATS che ci si propone di realizzare come output del progetto.</p>
          <p class="text-justify">Nell’integrazione delle sue diverse parti, il progetto ha una natura intrinsecamente interdisciplinare, coinvolgendo competenze di linguistica teorica, di sociolinguistica in relazione alle lingue speciali e mediali, dipsicolinguistica, di linguistica computazionale e informatiche.</p>
          <p class="text-justify">Si descrivono di seguito dettagliatamente gli obiettivi, la metodologia di sviluppo del progetto per fasi procedurali e i risultati previsti, sia dal punto di vista teorico sia da quello applicativo, nonché le modalità di disseminazione.</p>

          <it-accordion title="Obiettivo teorico">
            <p class="text-justify">Per verbi analitici intendiamo quelli che sul piano della linguistica teorica possono essere considerati dei predicati complessi, in cui la predicazione è distribuita su almeno due elementi lessicali, ognuno dei quali fornisce il proprio contributo dal punto di vista semantico (Alsina et al. 1997). Possiamo quindi considerare i verbi analitici come delle costruzioni, o pattern, in cui uno dei due elementi è costituito senz’altro da un verbo, spesso parzialmente desemantizzato, e da un altro o altri elementi lessicali che partecipano in una certa misura alla predicazione. Il concetto di complessità è quindi in questo senso strutturale. Annoveriamo tra i verbi analitici, in particolare, almeno i cosiddetti light verbs e i cosiddetti phrasal verbs o particle verbs, con possibile estensione ad alcune classi di verbi copulativi, come i cosiddetti effettivi (rendere, ridurre, fare), con valore causativo. Per quanto concerne l’italiano, per i light verbs è di solito adottata la dizione di verbi supporto, mutuata dal francese. Un esempio di costruzione a verbo supporto (CVS) prototipica per l’italiano è fare un’obiezione, con pattern [V+N] e significato equivalente al verbo sintetico obiettare. Lo studio dei verbi supporto, quindi, è complementare allo studio delle nominalizzazioni – considerate molto di più nei lavori sulla semplificazione – che tipicamente costituiscono il nome nelle CVS. Oltre ai verbi supporto di base, una nominalizzazione come obiezione può selezionare un verbo meno desemantizzato, come sollevare, in funzione del registro burocratico (cfr. anche denunciare fare una denuncia sporgere denuncia, ecc.). Si parla, in questo caso, di estensioni di verbo supporto (Gross 1981; Cicalese 1999; Ježek 2004), che sono più vicine a delle collocazioni. Va sottolineato che non sempre in una lingua sono disponibili le tre possibilità, ossia verbo sintetico, CVS e CVS con estensione. Oltre al pattern [V+N], infine, anche per l’italiano è stato suggerito di estendere il concetto di CVS ad altre costruzioni (Pompei e Mereu 2019), ad esempio al pattern [V+SP], in occorrenze come avere a disposizione, che equivale a uno dei significati del verbo sintetico disporre.</p>
            <p class="text-justify">Negli studi sulla semplificazione si trovano sporadici accenni all’uso dei verbi supporto nell’italiano istituzionale. Fioritto (1997; cfr. anche Cortelazzo e Pellegrino 2003:121), da giurista, ad esempio, suggerisce di usare i ‘verbi semplici’ – ossia sintetici – al posto di ‘locuzioni verbali costituite da un verbo seguito da un sostantivo, per lo più astratto’, esemplificando con (a) comunicare, al posto della CVS [V+N] dare comunicazione; (b) firmare, al posto della CVS [V+N] con estensione apporre la firma; (c) analizzare, al posto della CVS [V+SP] con estensione sottoporre ad analisi. Sulla base di questi dati, sembrerebbe esserci, quindi, una completa corrispondenza tra complessità strutturale dei verbi analitici e complessità testuale. Non è, però, sempre così. Lo stesso Fioritto (1997: 54), in effetti, raccomanda di preferire, invece, ‘la locuzione verbale (verbo+sostantivo) al verbo che deriva da un sostantivo se essa è più diffusa nell’uso comune e più chiara’, esemplificando con casi come relazionare per fare una relazione o disdettare per dare disdetta. Vengono, quindi, invocati principi come la trasparenza e la frequenza, che sono ampiamente condivisibili dal punto di vista linguistico. Nella prospettiva della linguistica teorica, risulta evidente che la maggiore o minore complessità strutturale non è imputabile alla direzione della derivazione, VN (nome deverbale) o NV (verbo denominale). La complessità delle CVS è dovuta, piuttosto, al carico cognitivo della processazione di una predicazione in cui si determina la sovrapposizione tra la struttura argomentale del verbo e quella della nominalizzazione (argument sharing/fusion cfr. Butt 2010), dunque è di natura strutturale. Sul piano lessicale, invece, una CVS come dare comunicazione e il verbo sintetico comunicare sono, probabilmente, a uno stesso livello di complessità. Viceversa, disdettare appare meno semplice di dare disdetta sul piano lessicale, anche in relazione alla frequenza, ma è meno complesso dal punto di vista strutturale. In CVS come apporre la firma e sottoporre ad analisi, infine, alla complessità strutturale si somma quella lessicale, data la selezione di estensioni costituite da verbi non solo meno frequenti dei verbi supporto di base, ma prefissate e mediante prefissi affatto (ad-) o scarsamente (sotto-) produttivi (Iacobini 2005). La corrispondente strategia di formazione produttiva attualmente adottata in italiano è costituita dai phrasal verbs o particle verbs, in italiano definiti verbi sintagmatici (Simone 1996). Al verbo prefissato di origine latina introdurre corrisponde, ad esempio, in italiano contemporaneo il verbo sintagmatico mettere dentro, a procedere, andare avanti, e così via. Gli studi relativi ai linguaggi istituzionali non hanno mai posto l’accento, a quanto ci consta, su questo tipo di complessità. La sua considerazione potrebbe essere, invece, proficua nelle procedure di semplificazione, in quanto l’italiano istituzionale, pur ricco di verbi complessi come i verbi supporto, sembra non aver recepito la produttività dei verbi sintagmatici (Iacobini 2005) che invece caratterizza altre varietà della lingua, compresa la varietà standard (Simone 1996, 2008; Cini 2008). Ciò è dovuto, probabilmente, alla forte influenza nella varietà di italiano istituzionale della tradizione latina. Ai fini dell’accessibilità del testo, tuttavia, introdurre i dati può risultare più costoso di mettere dentro i dati.</p>
            <p class="text-justify">Rispetto ai verbi prefissati possono risultare meno complessi sul piano della processazione anche i verbi supporto: si veda il prefissato di origine latina acclarare (Rovere 2005: 173-175), entrato in italiano dallo spagnolo, rispetto al verbo supporto mettere in chiaro, ma anche al verbo copulativo effettivo rendere chiaro. Questi stessi verbi analitici equivalgono a un verbo parasintetico – di formazione tipicamente romanza, ma su base lessicale di origine latina e ugualmente entrato in italiano dallo spagnolo (sec. XVII) – come appurare. Si delinea, quindi, una possibilità di ordinamento di liste di verbi prefissati/parasintetici a cui equivalgono sistematicamente verbi analitici. Si delinea parimenti una possibilità di individuare gradi diversi di complessità, a seconda dei casi: in questo dalla massima complessità del verbo prefissato/parasintetico (acclarare/appurare), al verbo analitico, supporto (mettere in chiaro) o copulativo (rendere chiaro), fino al verbo sintetico formato per conversione dall’aggettivo (chiarire). Non va, infine, dimenticata la dimensione diacronica, a cui è dovuta gran parte della complessità lessicale.</p>
          </it-accordion>

          <it-accordion title="Obiettivo applicativo e output">
            <p class="text-justify">Il quadro teorico delineato mostra la necessità del ricorso a uno studio corpus-based, per classificare le possibili equivalenze a partire dal contesto, sulla base delle effettive possibilità della lingua. Risulta anche chiara la necessità di fare ricorso a una verifica mediante test, ossia sul piano psicolinguistico, del grado di complessità di processazione che si può presumere tenendo in conto fattori come la complessità strutturale, la frequenza, la produttività. Sarà quindi costituito un corpus parallelo di testi di italiano istituzionale in versione originale e semplificata (ItaIst), la cui descrizione viene data all’interno della sezione sulla metodologia (punto (2)). Si farà inoltre ricorso ad esperimenti psicolinguistici per verificare il grado di difficoltà di processazione i) delle coppie di verbi analitici e sintetici costruite a partire dal corpus e ii) delle versioni originali e semplificate dei testi. La descrizione dettagliata degli esperimenti psicolinguistici è data anch’essa all’interno della sezione sulla metodologia (punto (3)).</p>
            <p class="text-justify">Sul corpus si baserà l’addestramento di uno strumento innovativo di semplificazione automatica (ATS), che sarà specializzato per testare il diverso grado di complessità per l’utente delle strutture verbali analizzate e definite a livello teorico. Ovviamente un ATS creato ad hoc per testare queste strutture terrà anche conto delle regole e istruzioni utilizzate nella realizzazione di software precedenti. Per la descrizione delle caratteristiche del software si rimanda al punto (4) della sezione che segue.</p>
          </it-accordion>

          <it-accordion title="Metodologia e fasi procedurali">
            <p class="text-justify">(1) Classificazione della complessità strutturale e lessicale nei verbi analitici e sintetici attraverso analisi preliminari condotte su corpora di italiano non specialistico. Ci si propone di definire anzitutto una tipologia esaustiva dei verbi sintetici e dei verbi analitici da considerare, non scontata soprattutto in relazione all’estensione dei pattern dei verbi supporto (V+N; V+SP; V+Adv; V+V?) e della possibile relazione con verbi copulativi. Si passerà poi a un’individuazione il più possibile estesa dei possibili tratti di complessità nei verbi analitici e nei verbi sintetici. Potrà essere valutata per i verbi sintetici l’incidenza di fattori come, ad esempio, la struttura interna, la frequenza di occorrenza, la trasparenza della formazione, nonché delle cause a cui è imputabile l’eventuale opacità (ad es. data della prima attestazione, mancata produttività del processo di formazione, status di prestito, significato astratto o traslato). Potrà essere valutata per i verbi analitici la complessità strutturale, legata alla polirematicità e alle conseguenze sul piano del grado di coesione, o del possibile mismatch sintassi/semantica nella struttura argomentale (per i verbi con pattern [V+N]); ma anche la complessità semantica dovuta allo sviluppo di possibili significati idiomatici e all’occorrenza di estensione di verbi supporto. Si stabilirà poi se ci siano delle corrispondenze privilegiate o addirittura sistematiche tra tipi di verbi sintetici e di verbi analitici, in funzione, ad esempio, della corrispondenza di un prefisso o di un insieme di prefissi con un certo avverbio nei verbi sintagmatici (Iacobini e Masini 2007) o con un certo verbo supporto.</p>
            <p class="text-justify">(2) Costruzione del corpus ItaIst che sarà composto dai tipi di testo scritti nella varietà linguistica dell’italiano istituzionale. Il corpus ItaIst sarà costituito da testi istituzionali mediali tecnico-operativi che hanno le finalità pragmatiche di dare disposizioni, informazioni e istruzioni alla collettività (FAQ, Avvisi pubblici, Linee Guida, Guida ai servizi) e da testi istituzionali informativi (comunicati stampa, infografiche, news per siti web, testi degli account social). Il corpus ItaIst è stratificato e parallelo, cioè costituito dai tipi di testo istituzionali individuati (testi fonte) che vengono riformulati per ottenere i testi semplificati a loro equivalenti. La riformulazione avviene in base a regole già descritte nella letteratura e alle regole individuate nel presente progetto di ricerca, vale a dire le regole specifiche relative al grado di complessità di processazione dei verbi analitici e sintetici (vd. punto (1)) rilevato dalle sperimentazioni psicolinguistiche (vd. punto (3)). Oltre all’uso per la ricerca corpus-based sui diversi tipi di verbi, ItaIst è un corpus gold standard (500k) per addestrare il sistema ATS (vd. punto (4). L’addestramento si baserà sulle risorse linguistiche che saranno sviluppate manualmente, semi-automaticamente e automaticamente a partire dal corpus:</p>
            <ol>
              <li>Repertorio di tipi di testo fonte</li>
              <li>Repertorio di coppie di tipi di testo fonte e tipi di testo riformulati in strutture logico – testuali in XML Schema</li>
              <li>Dizionario elettronico dei verbi (tavole sintattiche)</li>
              <li>Dizionario dei tecnicismi specifici e collaterali</li>
              <li>Repertorio di frasi da semplificare estratte dai testi fonte</li>
              <li>Repertorio di frasi semplificate estratte dai testi riformulati</li>
            </ol>
            <p class="text-justify">Saranno inoltre estratti dal corpus ItaIst i verbi analitici e sintetici che caratterizzano la varietà in comparazione all’italiano non specialistico. Sulla base dei dati estratti, tenendo conto del contesto e della frequenza di occorrenza, saranno poi elaborate delle liste di corrispondenza verbi analitici verbi sintetici e verbi sintetici verbi analitici, su cui costruire i test psicolinguistici ai fini della verifica della complessità di processazione. L’ATS riconoscerà il tipo di testo, lo riorganizzerà nel corrispondente XML Schema e, in base alle regole apprese, lo semplificherà.</p>
          </it-accordion>

          <it-accordion title="ATS pipeline">
            <p class="text-justify">A differenza dei sistemi di riscrittura automatica esistenti, la nostra proposta apporta un'innovazione metodologica perché aggiunge la riformulazione testuale in XML alle proposte di semplificazione dei singoli punti complessi sul piano sintattico o lessicale.</p>

            <p class="text-justify">(3) Realizzazione degli esperimenti psicolinguistici finalizzata ad integrare le analisi linguistiche condotte sui verbi e le procedure di valutazione, annotazione e riscrittura dei testi con delle analisi sulla fruizione da parte del ricevente.</p>
            <p class="text-justify">Lo scopo sarà di verificare l'impatto del grado di complessità testuale, e in particolare delle diverse strutture verbali, sul carico cognitivo dell'elaborazione linguistica da parte del ricevente. I risultati degli esperimenti renderanno disponibile una base di dati sull'elaborazione dei verbi oggetto del presente progetto di ricerca in tre diverse condizioni: quando sono elaborati in isolamento, quando compaiono in singole frasi estratte dal corpus nei corpora e quando compaiono nei testi istituzionali originali e in quelli semplificati prodotti nel presente progetto di ricerca.</p>

            <p class="text-justify">Come partecipanti agli esperimenti saranno arruolate categorie di parlanti che potrebbero essere sensibili alle diverse strutture lessicali e sintattiche dei verbi e trarre vantaggi significativi dalle procedure di semplificazione di testi soprattutto nell'ambito del linguaggio istituzionale. in particolare, si prevede di reclutare i seguenti gruppi di partecipanti:</p>
            <ol class="text-justify">
              <li>parlanti L1 dell'italiano: studenti universitari e impiegati amministrativi;</li>
              <li>parlanti L2 dell'italiano: studenti universitari e stranieri impiegati in programmi di studio internazionali, studenti iscritti a corsi ordinari e straordinari di lingua e cultura italiane per stranieri, cittadini immigrati con una certificazione del livello di conoscenza dell'italiano.</li>
            </ol>

            <p class="text-justify">Lo studio psicolinguistico sarà articolato in due fasi:</p>
            <ul class="text-justify">
              <li>Fase 1: assessment iniziale dei partecipanti;</li>
              <li>Fase 2: realizzazione di esperimenti di lettura e comprensione. Nella fase 1 è prevista la valutazione della velocità di lettura del livello di conoscenza dell'italiano dei partecipanti con particolare riferimento ai verbi oggetto del progetto di ricerca. Saranno condotti degli esperimenti di lettura ad alta voce e di decisione lessicale usando liste di parole create ad hoc in cui saranno manipolati i principali parametri che incidono sulla prestazione dei parlanti: frequenza d'uso, lunghezza, complessità semantica e morfosintattica, classe grammaticale (Cacciari 2011). Lo scopo della fase 1 è di raccogliere dati utili a valutare se e quanto il livello di competenza linguistica dei parlanti incide sui processi di elaborazione linguistica affrontati nella fase 2.</li>
            </ul>

            <p class="text-justify">La fase 2 sarà dedicata all'implementazione e conduzione degli esperimenti di lettura e comprensione. Ai partecipanti darà chiesto di leggere campioni di linguaggio istituzionale mediale sotto forma di frasi e testi nelle loro versioni originali e semplificate in cui ricorrono le diverse categorie di verbo oggetto del progetto di ricerca.</p>
            <p class="text-justify">I paradigmi sperimentali adottati saranno:</p>
            <ul class="text-justify">
              <li>1. la lettura autogestita con la tecnica moving windows (Just et al., 1982; Witzel et al., 2012) in cui saranno registrati i tempi di lettura delle singole parole e di entità multiparola, con particolare attenzione alle diverse strutture e tipologie verbali;</li>
              <li>2. la lettura di testi con rilevamento dei movimenti oculari.</li>
            </ul>


            <p class="text-justify">Gli esperimenti saranno implementati in ambiente e E-prime.</p>
            <p class="text-justify">La comprensione dei testi letti e del significato delle diverse strutture verbali sarà valutata attraverso diversi tipi di domande che indagheranno il livello di comprensione letterale del testo, la capacità di fare inferenze sul contenuto e di classificare, riorganizzare e sintetizzare il contenuto.</p>

            <p class="text-justify">(4) implementazione e addestramento del sistema di semplificazione automatica del testo (ATS). Durante le attività del progetto saranno progettati e sviluppati diversi tool (ad esempio, tool per il calcolo di indici di leggibilità o per la semplificazione del testo). per raggiungere l'obiettivo finale del progetto, tali tool saranno integrati in un avanzato ATS seguendo il modello architetturale a mnicro-servizi. Ogni prototipo sarà rilasciato come micro-servizio con una specifica API (Application Programming Interface) e sarà, quindi, implementato e manutenuto in modo indipendente dagli altri, consentendo una continua evoluzione dell'ATS. Inoltre, l'implementazione di ogni prototipo come servizio indipendente li renderà altamente riutilizzabili; ciò significa che altri ricercatori potrebbero avere l'accesso all'ATS o solo a specifici servizi (in particolare, il servizio per la semplificazione del testo). Il cuore dell'ATS è rappresentato dai servizi incaricati della semplificazione. A tale scopo, saranno sviluppati due approcci distinti: un approccio basato su regole e un approccio basato su machine / deep learning (ML / DL). I due approcci verranno combinati attraverso un servizio specifico che, sulla base di modelli probabilistici, è in grado di selezionare l'approccio di semplificazione più adatto allo specifico contesto in esame, ovvero quello che fornisce il migliore indice di leggibilità. Per quanto riguarda l'approccio basato su ML/DL, l'addestramento sarà eseguito sul corpus parallelo, ossia sui testi fonte e sui testi riformulati ed eventualmente su altri set di dati disponibili online. Saranno inoltre sperimentati approcci di transfer learning. Infine, l'ATS sarà rilasciato per gli utenti finali in due modi diversi: un sito web che consente agli utenti di semplificare un testo copiandolo e incollandolo in una specifica area di testo o caricando un file; (ii) un plug-in per un browser web che consente di semplificare un testo selezionato in una pagina web. Ad ogni modo, l'architettura dell'ATS progettata consentirà di creare facilmente nuove interfacce senza richiedere modifiche ai servizi applicativi sottostanti.</p>
          </it-accordion>

          <it-accordion title="Risultati scientifici e applicativi, prodotti e disseminazione">
            <p class="text-justify">(1) Produzione di una serie di studi su tutti i nuclei teorici toccati dal progetto, dunque studi (i) sulla tipologia dei verbi in italiano, (ii) sulla loro processazione, (iii) sul peso di questa variabile sugli indici di leggibilità, (iv) approfondimento sui tratti dell'italiano istituzionale mediale, ma anche (v) pubblicazioni relative alla progettazione e allo sviluppo dell'ATS e della sua valutazione.</p>
            <p class="text-justify">(2) Pubblicazione online del corpus di italiano istituzionale (ItaIst), a disposizione degli studiosi.</p>
            <p class="text-justify">(3) Pubblicazione dell'ATS in open source, a disposizione della PA, dei CPIA, delle scuole di italiano come LS e di altri utenti, per l'utilizzo; a disposizione dei ricercatori, per ulteriore sviluppo.</p>
            <p class="text-justify">(4) Inserimento del sistema ATS nel catalogo dei software open source della PA, sviluppati da terze parti per il riuso da parte delle amministrazioni pubbliche ai sensi dell'art. 69 del Codice dell'Amministrazione Digitale (CAD).</p>
            <p class="text-justify">(5) Organizzazione di un congresso finale e di diversi workshop in fieri che serviranno a condividere con la comunità scientifica (con diversi target, visto il carattere interdisciplinare) i maggiori risultati emersi nelle diverse fasi del progetto.</p>
            <p class="text-justify">(6) Organizzazione di eventi di presentazione pubblica del software e di brevi corsi di formazione al personale delle PA e agli altri enti interessati, per illustrare i vantaggi in termini di leggibilità dell'uso dell'ATS.</p>
          </it-accordion>
        </it-accordion>

        <it-accordion title="Sviluppo del progetto, con identificazione del ruolo di ciascuna unità di ricerca, con modalità di integrazione e collaborazione collaborazione">
          <p class="text-justify">L’unità Roma Tre è composta da tre linguisti della sede e una linguista italiana dell’Università per stranieri “Dante Alighieri”, da due dottorandi e da due risorse da reclutare (un dottorando e un assegnista di ricerca). L'unità di ricerca costituisce un gruppo bilanciato dal punto di vista delle competenze. I tre linguisti di Roma Tre hanno una consolidata esperienza nella ricerca di interfaccia lessico/sintassi e possono contare su due laboratori, il Laboratorio INTERFACCE e il TRIPLE (Tavolo di ricerca sulla parola e il lessico, https://triplelab.wordpress.com), che hanno sviluppato ricerche e formazione in modo intenso e sistematico, organizzando varie edizioni della scuola SIT (Scuola Invernale TRIPLE), workshop e convegni sui temi delle classi di parole e delle combinazioni di parole. Essi si sono molto occupati di verbi analitici (Pompei e Mereu 2019; Pompei 2010a, 2016, 2017 2018; Benigni 2011a, 2011b; Benigni e Cotta Ramusino 2013; Benigni e Maiko 2019, Benigni e Gebert 2019), della loro relazione con i verbi sintetici (Pompei 2010b, 2014), in sincronia e in diacronia, di struttura argomentale (Mereu 2020; Benigni 2015), di formazione dei verbi sintetici (Pompei 2006, 2010c, 2012, 2014). Il gruppo ha partecipato alla creazione del tool lessicografico "CombiNet. Word Combinations in Italian"(PRIN 2010-2013). La linguista italiana dell’Università esterna lavora da anni sulle lingue speciali (giuridica: Rati 2011, 2019a, 2020; burocratica: Rati 2016, 2018 e 2019b), con particolare attenzione alle strategie di semplificazione dei testi burocratici a vantaggio degli immigrati (Rati 2016) e dell’utenza multiculturale degli ospedali (Rati 2018). Tali ricerche sono condotte anche grazie alla presenza di numerosi studenti stranieri presso l’Università “Dante Alighieri” e la “Scuola di orientamento e alta formazione in lingua e cultura italiana per stranieri”, con stessa sede. L’unità Roma Tre si occuperà di a) esaminare compiutamente la letteratura esistente sulla relazione tra verbi analitici e verbi sintetici; b) elaborare criteri di classificazione della complessità nei verbi mediante analisi sucorpora di italiano non specialistico, insieme a Unimol, e tenendo conto della diacronia; c) estrarre dal corpus ItaIst i types di verbi analitici e sintetici che caratterizzano la varietà; d) redigere liste di corrispondenza verbi analitici ~ verbi sintetici su cui costruire i test psicolinguistici; e) somministrare i test psicolinguistici insieme a Unisa.</p>
          <p class="text-justify">L’unità di ricerca UNIMOL è composta da una linguista e da due giuristi, cui si aggiungeranno due risorse da reclutare (un RTDA in linguistica e un assegno di ricerca in informatica). Il gruppo ha una buona e lunga esperienza di collaborazione sull’argomento della semplificazione di testi giuridici e amministrativi. Nel 2006 è stata organizzata una conferenza su questo argomento e è stato fondato il gruppo di ricerca a livello di Ateneo 'Diritto e Linguaggio', il cui presidente onorario è Paolo Grossi, professore emerito di Storia del diritto medievale e moderno all’Università di Firenze, Accademico dei Lincei e Accademico della Crusca. Il responsabile locale si è occupato della semplificazione sintattica e della complessità linguistica pubblicando diversi lavori e curando di recente un volume su tali temi (Fiorentino 1995, 2007a, 2007b, 2009a, 2009b, 2009c, 2019a, 2019b). L’unità locale verrà supportata dal dipartimento di Scienze e dagli informatici che si occupano di Software Analytics. L’unità locale contribuirà con: a) uno studio preparatorio sulla relazione tra lingua speciale dell’amministrazione e italiano standard; sulle caratteristiche della lingua giuridica e sui problemi sintattici, semantici ed ermeneutici che tale lingua pone; b) uno studio sistematico sulla semplificazione del linguaggio amministrativo e sui testi in plain language che includa la revisione delle regole per costruire testi semplificati e l’analisi della distribuzione dei verbi nei corpora, insieme a Roma Tre; c) la selezione dei testi che confluiranno nel corpus ItalSt, insieme a Unisa; d) la riscrittura semplificata dei testi fonte del corpus insieme a Unisa; e) la realizzazione del software ATS nell’ambito della NLP formato sui testi istituzionali mediali; f) il testing del software in collaborazione con l’unità Unisa.</p>
          <p class="text-justify">L’unità di ricerca Unisa è composta da quattro linguisti e una psicolinguista e da tre risorse da reclutare (un dottorando e due assegnisti di ricerca). Il gruppo ha una consolidata esperienza sia nell’ambito della linguistica sia del NLP. Si è occupato di analisi e classificazione di: i) verbi ordinari dell’italiano nell’ambito della metodologia Lessico-grammaticale (EMDA 1981, Vietri 2004), sviluppata da M. Gross presso il Laboratoire d'Automatique Documentaire et Linguistique, CNRS; ii) circa 7.000 frasi idiomatiche dell’italiano (Vietri 1984, 1985, 2010, 2014, 2019); iii) costruzioni a verbo supporto del tipo essere Prep (Vietri 1996, 2010); iv) verbi (anti)causativi e di movimento (Vietri 2017, 2019, 2020). In ambito NLP sono state sviluppate le risorse linguistiche del modulo dell’italiano di NooJ (di Max Silberztein, Université de Franche-Comté, www.nooj4nlp.net), un ambiente di sviluppo linguistico per la costruzione di dizionari e grammatiche elettroniche e la loro applicazione a corpora di grandi dimensioni (Vietri 2008, 2014); è stata svolta ricerca sulla formalizzazione morfosintattica, sulle ontologie linguistiche per l’intelligenza artificiale, sull’estrazione automatica di conoscenza dai big data (Monteleone 2016, 2019, 2021); sullo sviluppo di sistemi di analisi testuale di tipo statistico per l'intera pipeline di pre-processing automatico dei testi (POS Tagging e Lemmatizzazione, Maisto 2020), sulla classificazione dei testi supervisionata e non supervisionata (Progetto ENCORE - Horizon 2020, Catone et al. 2019), sui sistemi di Question Answering di tipo ibrido (progetto di ricerca B.4.M.A.S.S - PON I&C 2014 – 2020, Maisto et al. 2019), sull’information extraction (Maisto et al. 2018, 2017). Numerosi studi sono stati dedicati alla caratterizzazione dell’italiano istituzionale sviluppando corpora e terminologie di dominio (Vellutino 2010, 2014, 2015, 2017, 2018)e alla valutazione semiautomatica dell’accessibilità dei siti web della PA (Vellutino et al. 2002, 2004, 2008, 2012). Gli aspetti psicolinguistici saranno curati dal LaPSUS (https://www.lapsus.unisa.it), Laboratorio di Psicologia Sperimentale dell’Università di Salerno, che adotta metodi linguistici, comportamentali e neuropsicologici per studiare l’elaborazione cognitiva delle proprietà semantiche, grammaticali e morfosintattiche di nomi e verbi in diversi compiti linguistici (De Martino et al. 2020; 2011; 2017; Russo et al. 2020 a, b; De Martino et al. 2019; 2017; 2011; De Martino 2010; Laudanna et al. 2004; Colombo et al. 2004; De Martino & Laudanna 2004). Sono state create banche-dati di nomi e verbi corredate delle informazioni su variabili psicolinguisticamente rilevanti nell’elaborazione del linguaggio da parte di parlanti sani e con disturbi acquisiti del linguaggio (De Martino et al. 2019; 2018; 2017). L’Unità di Salerno avrà i seguenti compiti: a) costruzione del corpus “ItaIst”; b) predisposizione, somministrazione e coordinamento dei testi psicolinguistici; c) sviluppo delle risorse linguistiche per l’ATS; d) testing del software in collaborazione con Unimol; e) partecipazione agli studi teorici sui verbi condotti a Roma Tre. </p>

          <p class="text-justify">WP e fasi di lavoro:</p>
          <ul class="text-justify">
            <li>WP 1 Preparation (mesi 1-6): tutte le unità di ricerca sono impegnate a realizzare una fase ricognitiva sulla letteratura esistente in relazione ai propri temi e compiti specifici in modo da produrre uno stato dell’arte adeguato, esaustivo e approfondito.</li>
            <li>WP 2 Development (mesi 7-18): il lavoro di ricognizione del WP Preparation alimenta questa seconda fase che consiste di due momenti: I) a) analisi e classificazione dei verbi; b) distribuzione dei verbi in corpora esistenti; c) scelta dei testi fonte per ItaIst; d) lista dei tratti di semplificazione dell’italiano e di operazioni necessarie ad addestrare il software di ATS; e) estrazione delle liste di verbi analitici e sintetici da semplificare. II) a) realizzazione del corpus parallelo ItaIst; b) impostazione dei test psicolinguistici; c) impostazione del software ATS. </li>
            <li>WP3 Experimentation (mesi 19-30): in questa fase - alimentata dal WP 2 Development - si realizzano a) la somministrazione dei test psicolinguistici; b) la messa a punto dell’ATS (che lavora sul corpus di testi realizzato nel WP2), c) il testing del software.</li>
            <li>WP4 Sustainability and Exploitation (mesi 31-36): in questa ultima fase col software realizzato in WP3 a) si procede a realizzare la pagina web dell’ATS; b) si avviano le attività di formazione per la diffusione del software presso le PA e altri enti interessati; c) si realizza il congresso finale, che chiude le attività di disseminazione.</li>
          </ul>

          <p class="text-justify">Nelle tre unità locali sono presenti forti specificità in relazione agli obiettivi, ai compiti e alle diverse fasi di lavoro delineate nel progetto. I promotori del progetto sono, tuttavia, in grado di assicurare una stretta collaborazione in tutte le diverse fasi di sviluppo del progetto delineate nei quattro WP appena elencati. In particolare, si prevedono le seguenti sinergie:</p>
          <ul class="text-justify">
            <li>Studi teorici sui verbi: Roma Tre e Unisa</li>
            <li>Selezione dei testi istituzionali per la costruzione del corpus: Unisa e Unimol</li>
            <li>Semplificazione manuale dei testi fonte: Unimol e Unisa</li>
            <li>Analisi della distribuzione dei verbi nei corpora: Roma Tre e Unimol</li>
            <li>Somministrazione dei test psicolinguistici: Unisa e Roma Tre</li>
            <li>Implementazione e testing dell’ATS: Unimol, Unisa e Roma Tre.</li>
          </ul>
        </it-accordion>

        <it-accordion title="Possibili potenzialità applicative e impatto scientifico e/o tecnologico e/o sociale e/o economico, con indicazioni sull'eventuale utilizzo di infrastrutture di ricerca">
          <p class="text-justify">Il progetto VerbACxSS, oltre a contribuire in modo decisivo all’avanzamento delle conoscenze rispetto ai diversi obiettivi di linguistica teorica e applicata (studi (i) sulla tipologia dei verbi in italiano, (ii) sulla loro processazione, (iii) sul peso di questa variabile sugli indici di leggibilità, (iv) approfondimento sui tratti dell’italiano istituzionale mediale, (v) pubblicazioni relative a progettazione e a sviluppo dell'ATS e della sua valutazione), ha grande impatto a livello sociale, tecnologico e economico.</p>
          <it-accordion title="Impatto sociale ed economico">
            <p class="text-justify">Il progetto VerbACxSS offre soluzioni a diversi problemi sociali quali il diffuso analfabetismo funzionale di parte dei cittadini italiani e le difficoltà di comprensione dei testi istituzionali degli stranieri per i quali l’italiano è L2.</p>
            <p class="text-justify">La realizzazione di testi semplificati, infine, avvantaggia qualunque altro tipo di target vulnerabile o con deficit cognitivi.</p>
            <p class="text-justify">L’impatto del progetto riguarda almeno due gruppi di beneficiari (italiani con scarsa alfabetizzazione, stranieri con particolare necessità di integrarsi che interagiscono con vari settori della PA) a cui si aggiungono i dipendenti delle PA che utilizzeranno il prodotto del progetto (l’ATS) per realizzare testi semplificati e dunque per comunicare in modo efficace.</p>
            <p class="text-justify">In Italia risiedono circa 5,3 milioni di stranieri (8,7% del totale dei residenti; ISTAT, Censimento permanente della popolazione e delle abitazioni 2019). In una società inclusiva tutti i cittadini devono poter capire le informazioni di pubblica utilità per poter interagire con le PA e devono poter accedere ai documenti amministrativi. Ciò è particolarmente rilevante per gli stranieri, che devono essere messi in grado di far fronte alle numerose pratiche amministrative per risiedere e lavorare in Italia (Miglietta 2015).</p>
            <p class="text-justify">Il diritto di accedere facilmente ai documenti amministrativi e alle informazioni istituzionali per partecipare attivamente alla vita democratica per una società inclusiva è garantito da numerose norme italiane ed europee (legge 241/90; legge 150/00, d.lgs. 33/2013, d.lgs. 97/2016, art. 15 Trattato del Funzionamento dell’Unione europea, art. 42 della Carta dei diritti fondamentali dell’Unione europea, Regolamento (CE) 1049/2001).</p>
            <p class="text-justify">In Italia il possesso delle competenze di letto-scrittura, cioè l’alfabetizzazione piena, non è ancora un traguardo stabile per una parte della popolazione come si rileva dalle indagini basate su test standardizzati nazionali o internazionali (PISA Programme for International Student Assessment, PIAAC Program for the International Assessment of Adult Competencies e LAMP Literacy Assessment and Monitoring Programme sulla popolazione adulta, precedute queste ultime da ALL Adult Literacy and Lifeskills Survey e IALS International Adult Literacy Survey).</p>
            <p class="text-justify">Nell’indagine PIAAC –rivolta alla popolazione di età compresa tra i 16 e i 65 anni e svoltasi in 38 paesi ad alto reddito– l’Italia (anni 2011-2012) si è collocata all’ultimo posto per la competenza della literacy: il punteggio medio italiano è risultato 250, laddove la media di tutti i paesi OECD è 273. Ciò significa che, pur con un titolo di studio, a distanza di anni dal conseguimento dello stesso, un 30% di italiani non comprende il senso di un testo, non sa usare le risorse digitali, non sa orientarsi nel lavoro, nel tempo libero, nelle relazioni interpersonali, nella gestione dei risparmi o della salute, ossia non può partecipare in modo consapevole alla vita democratica del paese. Questi adulti, definiti low skilled in literacy, sono a rischio di esclusione sociale (ISFOL 2016; Mineo/Amendola 2017).</p>
            <p class="text-justify">In sintesi, il progetto ha impatto su una popolazione che include: stranieri, analfabeti strumentali (circa l’1% della popolazione oltre i 6 anni secondo il censimento del 2011), analfabeti funzionali (circa il 27,9% della popolazione compresa tra i 16 e i 65 anni), a cui si aggiungono un basso numero di italiani (circa l’11% nel 2011) che consegue un titolo post-diploma, quindi passa al settore terziario della formazione (questo ci colloca al terz’ultimo posto per laureati nella fascia di età 25-34 OECD 2013 http://dx.doi.org/10.1787/9789264204256-en); e infine un significativo numero di persone che non conclude il diploma (la dispersione scolastica prima del diploma superiore è del 14,5% in Italia contro il 10,6% dell’Europa).</p>
            <p class="text-justify">Le criticità nella literacy mostrano che mettere a disposizione delle PA uno strumento di facile uso, che funzioni come un traduttore automatico (che ‘traduce’ non da una lingua all’altra ma da una varietà di italiano all’altra) e consenta di produrre testi semplificati, significa allargare la leggibilità dei testi e delle informazioni prodotte dalle PA; di aumentare, pertanto, la possibilità di accesso per una significativa fetta della popolazione che altrimenti avrebbe grandi problemi di comprensione su testi complessi. Tutto questo costituisce un obiettivo fondamentale di progresso sociale e democratico, ma anche economico.</p>
            <p class="text-justify">L’ATS si presta, infatti, a un duplice uso: da un lato sarà usato dalle PA nel lavoro di back-office per produrre e pubblicare testi istituzionali semplificati; dall’altro sarà disponibile per gli utenti finali (cittadini, stranieri, ecc.) come servizio da utilizzare a richiesta per aumentare la leggibilità e la comprensibilità di un singolo testo istituzionale e, dunque, per aumentare l’accessibilità alle informazioni di pubblica utilità. A questo fine risulta particolarmente utile la doppia possibilità di fruizione dell’ATS, come piattaforma sul web e come plug-in per un browser web che consente di semplificare un testo selezionato in una pagina web di una PA o di qualsiasi altra organizzazione che adotterà l’ATS sviluppato in open source.</p>
            <p class="text-justify">La disponibilità di un ATS che da un lato supporta le PA e dall’altro aiuta il cittadino ha anche un impatto economico: comporta infatti un fattore di risparmio per le amministrazioni, che così evitano i molteplici problemi dovuti alla mancata comprensione dei testi della comunicazione pubblica e istituzionale. La maggiore comprensione delle informazioni istituzionali diminuirebbe, ad esempio, le richieste di intervento agli sportelli e disservizi di vario genere.</p>
          </it-accordion>

          <it-accordion title="Impatto tecnologico ed economico">
            <p class="text-justify">L’architettura dell’ATS è open source ed è progettata in modo da consentire di creare facilmente nuove interfacce senza richiedere modifiche ai servizi applicativi sottostanti: ciò risponde a una visione etica e razionalizzante delle risorse pubbliche. Infatti l’ATS, realizzato con fondi pubblici, sarà a disposizione di altri ricercatori che potranno implementarlo ulteriormente, con un risparmio di lavoro iniziale. Questa visione si basa su un’ottica cooperativa che è il motore dello sviluppo scientifico e della crescita delle conoscenze.</p>
            <p class="text-justify">Il sistema ATS inoltre potrà essere inserito nel catalogo dei software open source delle PA, sviluppati da terze parti per il riuso da parte delle amministrazioni pubbliche ai sensi dell’art. 69 del Codice dell’Amministrazione Digitale (CAD). Pertanto, il sistema ATS potrà essere liberamente usato nelle pratiche redazionali di back office degli Uffici Relazioni con il Pubblico (URP) per produrre testi istituzionali tecnico-operativi facilmente comprensibili per i cittadini con ristrette abilità linguistiche e comunicative. Inoltre, attraverso una piattaforma dedicata, potrà essere usato anche da aziende e professionisti che si occupano di comunicazione pubblica e istituzionale.</p>
            <p class="text-justify">Il progetto sviluppa anche un secondo prodotto, il corpus ItaIst. Tale corpus e le altre risorse linguistiche da esso estratte saranno sviluppati secondo i principi dei Linked Data, cioè si tratterà di dati linguistici aperti (LLOD), ossia con licenze d’uso Creative Commons e licenze d’uso open source. Le risorse linguistiche open data saranno organizzate in dataset identificati in maniera univoca attraverso un URI (Uniform Resource Identifier), che rende ogni risorsa accessibile nel web semantico. Come si è rilevato, la disponibilità di tali risorse riferite a un corpus specializzato di italiano istituzionale è quasi nulla. La loro utilizzabilità da parte di altri ricercatori rappresenta dunque un ulteriore aspetto della sostenibilità futura dei risultati del progetto.</p>
          </it-accordion>

          <it-accordion title="Disseminazione">
            <p class="text-justify">La disseminazione del progetto e dei relativi risultati avverrà a due livelli: quello della comunità scientifica e quello della società.</p>
            <p class="text-justify">È prevista l’organizzazione di workshop, tra cui alcuni con invito di esperti esterni al progetto, e di un congresso finale, ma anche la partecipazione dei membri delle unità di ricerca a convegni in cui siano trattate le tematiche del progetto. Dalle attività di preparazione (WP Preparation), dallo sviluppo del progetto e dalle fasi di sperimentazione (WP Development e Experimentation) verranno ricavati saggi e altre tipologie di pubblicazioni scientifiche.</p>
            <p class="text-justify">Il corpus ItaIst e l’ATS, cioè i due principali prodotti del progetto, saranno messi a disposizione della comunità scientifica mediante pagine web per la disseminazione dei risultati.</p>
            <p class="text-justify">Un secondo filone di attività di disseminazione, rivolto in questo caso alla società, con particolare riferimento alle PA, ma anche al settore della formazione e della glottodidattica, consisterà nella presentazione dei risultati del progetto a tipi diversi di pubblico, soprattutto relativamente ai temi della semplificazione e dell’accessibilità. I due prodotti (l’ATS e risorse linguistiche open data ItaISt) verranno dunque presentati in seminari di formazione per sensibilizzare le PA ai temi della comunicazione efficace e dell’accessibilità e per promuovere l’adozione dell’ATS presso le PA. In ambito glottodidattico, invece, il corpus di italiano istituzionale potrà essere presentato ai CPIA e alle scuole di italiano come LS affinché venga utilizzato per la produzione di materiali didattici per apprendenti adulti di italiano.</p>
          </it-accordion>

        </it-accordion>
      </div>
    </div>
  </div>
</section>


<section class="section section-muted"  aria-describedby="research-unit-title">
  <div class="section-content">
    <div class="container">
      <div class="row mb-4">
        <div class="col">
          <h2 class="h3 text-center mb-4" id="research-unit-title">Unità di ricerca</h2>
        </div>
      </div>

      <div class="row">
        <div class="col">
          <it-accordion title="Università degli Studi ROMA TRE" opened="true" #uniroma3Accordion>
            <img class="research-unit-logo float-start me-4" ngSrc="assets/logo-uniroma3.png" title="logo-uniroma3" alt="logo-uniroma3" height="350" width="350"/>
            L’unità Roma Tre è composta da tre linguisti della sede e una linguista italiana dell’Università per stranieri “Dante Alighieri”, da due dottorandi e da due risorse da reclutare (un dottorando e un assegnista di ricerca). L’unità di ricerca costituisce un gruppo bilanciato dal punto di vista delle competenze. I tre linguisti di Roma Tre hanno una consolidata esperienza nella ricerca di interfaccia lessico/sintassi e possono contare su due laboratori, il Laboratorio INTERFACCE e il TRIPLE (Tavolo di ricerca sulla parola e il lessico, https://triplelab.wordpress.com), che hanno sviluppato ricerche e formazione in modo intenso e sistematico, organizzando varie edizioni della scuola SIT (Scuola Invernale TRIPLE), workshop e convegni sui temi delle classi di parole e delle combinazioni di parole. Essi si sono molto occupati di verbi analitici (Pompei e Mereu 2019; Pompei 2010a, 2016, 2017 2018; Benigni 2011a, 2011b; Benigni e Cotta Ramusino 2013; Benigni e Maiko 2019, Benigni e Gebert 2019), della loro relazione con i verbi sintetici (Pompei 2010b, 2014), in sincronia e in diacronia, di struttura argomentale (Mereu 2020; Benigni 2015), di formazione dei verbi sintetici (Pompei 2006, 2010c, 2012, 2014). Il gruppo ha partecipato alla creazione del tool lessicografico “CombiNet. Word Combinations in Italian”(PRIN 2010-2013). La linguista italiana dell’Università esterna lavora da anni sulle lingue speciali (giuridica: Rati 2011, 2019a, 2020; burocratica: Rati 2016, 2018 e 2019b), con particolare attenzione alle strategie di semplificazione dei testi burocratici a vantaggio degli immigrati (Rati 2016) e dell’utenza multiculturale degli ospedali (Rati 2018). Tali ricerche sono condotte anche grazie alla presenza di numerosi studenti stranieri presso l’Università “Dante Alighieri” e la “Scuola di orientamento e alta formazione in lingua e cultura italiana per stranieri”, con stessa sede. L’unità Roma Tre si occuperà di a) esaminare compiutamente la letteratura esistente sulla relazione tra verbi analitici e verbi sintetici; b) elaborare criteri di classificazione della complessità nei verbi mediante analisi su corpora di italiano non specialistico, insieme a Unimol, e tenendo conto della diacronia; c) estrarre dal corpus ItaIst i types di verbi analitici e sintetici che caratterizzano la varietà; d) redigere liste di corrispondenza verbi analitici ~ verbi sintetici su cui costruire i test psicolinguistici; e) somministrare i test psicolinguistici insieme a Unisa
          </it-accordion>

          <it-accordion title="Università degli Studi del MOLISE" opened="true" #unimolAccordion>
            <img class="research-unit-logo float-start me-4" ngSrc="assets/logo-unimol.png" title="logo-unimol" alt="logo-unimol" height="350" width="350"/>
            L’unità di ricerca UNIMOL è composta da una linguista e da due giuristi, cui si aggiungeranno due risorse da reclutare (un RTDA in linguistica e un assegno di ricerca in informatica). Il gruppo ha una buona e lunga esperienza di collaborazione sull’argomento della semplificazione di testi giuridici e amministrativi. Nel 2006 è stata organizzata una conferenza su questo argomento e è stato fondato il gruppo di ricerca a livello di Ateneo ‘Diritto e Linguaggio’, il cui presidente onorario è Paolo Grossi, professore emerito di Storia del diritto medievale e moderno all’Università di Firenze, Accademico dei Lincei e Accademico della Crusca. Il responsabile locale si è occupato della semplificazione sintattica e della complessità linguistica pubblicando diversi lavori e curando di recente un volume su tali temi (Fiorentino 1995, 2007a, 2007b, 2009a, 2009b, 2009c, 2019a, 2019b).
            L’unità locale verrà supportata dal dipartimento di Scienze e dagli informatici che si occupano di Software Analytics.
            L’unità locale contribuirà con: a) uno studio preparatorio sulla relazione tra lingua speciale dell’amministrazione e italiano standard; sulle caratteristiche della lingua giuridica e sui problemi sintattici, semantici ed ermeneutici che tale lingua pone; b) uno studio sistematico sulla semplificazione del linguaggio amministrativo e sui testi in plain language che includa la revisione delle regole per costruire testi semplificati e l’analisi della distribuzione dei verbi nei corpora, insieme a Roma Tre; c) la selezione dei testi che confluiranno nel corpus ItalSt, insieme a Unisa; d) la riscrittura semplificata dei testi fonte del corpus insieme a Unisa; e) la realizzazione del software ATS nell’ambito della NLP formato sui testi istituzionali mediali; f) il testing del software in collaborazione con l’unità Unisa.
          </it-accordion>

          <it-accordion title="Università degli Studi di SALERNO" opened="true" #unisaAccordion>
            <img class="research-unit-logo float-start me-4" ngSrc="assets/logo-unisa.png" title="logo-unisa" alt="logo-unisa" height="350" width="350"/>
            L’unità di ricerca Unisa è composta da quattro linguisti e una psicolinguista e da tre risorse da reclutare (un dottorando e due assegnisti di ricerca). Il gruppo ha una consolidata esperienza sia nell’ambito della linguistica sia del NLP. Si è occupato di analisi e classificazione di: i) verbi ordinari dell’italiano nell’ambito della metodologia Lessico-grammaticale (EMDA 1981, Vietri 2004), sviluppata da M. Gross presso il Laboratoire d’Automatique Documentaire et Linguistique, CNRS; ii) circa 7.000 frasi idiomatiche dell’italiano (Vietri 1984, 1985, 2010, 2014, 2019); iii) costruzioni a verbo supporto del tipo essere Prep (Vietri 1996, 2010); iv) verbi (anti)causativi e di movimento (Vietri 2017, 2019, 2020). In ambito NLP sono state sviluppate le risorse linguistiche del modulo dell’italiano di NooJ (di Max Silberztein, Université de Franche-Comté, www.nooj4nlp.net), un ambiente di sviluppo linguistico per la costruzione di dizionari e grammatiche elettroniche e la loro applicazione a corpora di grandi dimensioni (Vietri 2008, 2014); è stata svolta ricerca sulla formalizzazione morfosintattica, sulle ontologie linguistiche per l’intelligenza artificiale, sull’estrazione automatica di conoscenza dai big data (Monteleone 2016, 2019, 2021); sullo sviluppo di sistemi di analisi testuale di tipo statistico per l’intera pipeline di pre-processing automatico dei testi (POS Tagging e Lemmatizzazione, Maisto 2020), sulla classificazione dei testi supervisionata e non supervisionata (Progetto ENCORE – Horizon 2020, Catone et al. 2019), sui sistemi di Question Answering di tipo ibrido (progetto di ricerca B.4.M.A.S.S – PON I&C 2014 – 2020, Maisto et al. 2019), sull’information extraction (Maisto et al. 2018, 2017). Numerosi studi sono stati dedicati alla caratterizzazione dell’italiano istituzionale sviluppando corpora e terminologie di dominio (Vellutino 2010, 2014, 2015, 2017, 2018)e alla valutazione semiautomatica dell’accessibilità dei siti web della PA (Vellutino et al. 2002, 2004, 2008, 2012). Gli aspetti psicolinguistici saranno curati dal LaPSUS (https://www.lapsus.unisa.it), Laboratorio di Psicologia Sperimentale dell’Università di Salerno, che adotta metodi linguistici, comportamentali e neuropsicologici per studiare l’elaborazione cognitiva delle proprietà semantiche, grammaticali e morfosintattiche di nomi e verbi in diversi compiti linguistici (De Martino et al. 2020; 2011; 2017; Russo et al. 2020 a, b; De Martino et al. 2019; 2017; 2011; De Martino 2010; Laudanna et al. 2004; Colombo et al. 2004; De Martino & Laudanna 2004). Sono state create banche-dati di nomi e verbi corredate delle informazioni su variabili psicolinguisticamente rilevanti nell’elaborazione del linguaggio da parte di parlanti sani e con disturbi acquisiti del linguaggio (De Martino et al. 2019; 2018; 2017). L’Unità di Salerno avrà i seguenti compiti: a) costruzione del corpus “ItaIst”; b) predisposizione, somministrazione e coordinamento dei testi psicolinguistici; c) sviluppo delle risorse linguistiche per l’ATS; d) testing del software in collaborazione con Unimol; e) partecipazione agli studi teorici sui verbi condotti a Roma Tre.
          </it-accordion>
        </div>
      </div>
    </div>
  </div>
</section>
